# FAQ

Цей документ містить питання-відповіді, котрі стосуються системи обліку руйнувань.

Довідково: 
* переглянути керівництво з користування системою можна за [посиланням](https://docs.google.com/document/d/1hqHZ8R5iTV7zHfnh6B-JPdyyveOn_sPY/edit?usp=sharing&ouid=107928786623657603960&rtpof=true&sd=true);
* поставити запитання можна через [форму](https://forms.gle/Vd8zJrTydsTgpC6p9).

*Востаннє оновлено: <!-- date starts -->30.08.2022 14:48:15<!-- date ends -->*

---

## **Загальні питання і відповіді на них**

Ця секція містить загальні питання про фіксування пошкоджень. 

---

### До якого типу віднести об'єкт

<!-- classification starts -->
> *Є підприємства, які мають основний вид діяльності - надання в оренду майна (68.20 Надання в оренду й експлуатацію власного чи орендованого нерухомого майна), і от власне це майно і постраждало (автомобілі згоріли, пошкоджені).  В Переліку типів зруйнованих об’єктів відсутнє таке майно. Попередньо віднесли підприємство до сектору "Промисловість", тип "Інші підприємства", але надання в оренду це не зовсім сектор "Промисловість" ,,я б його радше віднесла в сектор "Торгівля та послуги", але там немає відповідного типу*

Такий вид комерційних підприємств потрібно відносити до Сектору "Торгівля та послуги", тип "Заклади побутового обслуговування". В цьому секторі також наявне поле "Кількість службових автомобілі/спеціалізованої техніки, які були пошкоджені", де зазначеється інформація про кількість пошкоджених автомобілів

---
> *Дачні будинки слід відносити в "інші не військові об'єкти"-"господарські споруди"? Чи "житло"-"господарські будівлі"?*

Дачні будинки, будівлі, що знаходяться на земельних ділянках для садівництва потрібно включати до сектору "Житло", тип "Господарські будівлі" 

---
> *Як враховувати дитячі садочки, які входять до складу загальноосвітньої школи, та не є окремою юридичною особою? Наприклад: Тошківський ліцей № 22 (DMG1200657) має в своїй структурі дитячий садочок (DMG1201994). Як говорять наші колеги з Департаменту освіти, Міносвіти рахує їх як окремі об'єкти. І це мабуть справедливо. Однак облік площі ведеться усього освітнього закладу і ми не маємо площі садочка.*

Так, заклади що надають різні освітні послуги потрібно додавати у різні типи обєктів. Якщо площа дитячого садка, який знаходиться у школі невідома - її потрібно виміряти

---
> *Додайте, будь ласка, до сектору Енергетика, тип об'єкта Електропостачання в пошкодженнях - Категорія - електричні опори. Дякую*

Електричні опори потрібно фіксувати у категорії "Лінія електропередач", в назві обєкту зазначаємо, що це електрична опора, якщо має місце пошкодження лише однієї одиниці

---
> *Доброго дня, м. Київ.  Маємо питання до якого типу віднести пошкоджені об’єкти? 1. Трамвайні колії; 2. Контактна мережа тролейбуса; 3. Пересувна тягова підстанція трамвайної мережі; 4. Світлофорний об’єкт; 5. Пункт габаритно-вагового контролю; 6. Мережі зовнішнього освітлення (опори, шафи управління, кабель, світильники). Якщо слідувати Вашим рекомендаціям, то їх необхідно віднести до Автомобільних доріг, як об’єктів дорожньої інфраструктури. Проте, ці об’єкти мають різні параметри, а поля «довжина» і «площа» порушеної ділянки – є обов’язковими для заповнення і не можуть повною мірою застосовуватися до всіх цих об’єктів.*

1. Трамвайні колії; 2. Контактна мережа тролейбуса; 3. Пересувна тягова підстанція трамвайної мережі; 4. Світлофорний об’єкт; 5. Пункт габаритно-вагового контролю - все це складові мережі міського транспорту. Відповідні об'єкти потрібно додавати до сектору "Послуги ОМС", сектор "Міський транспорт".                                6. Мережі зовнішнього освітлення (опори, шафи управління, кабель, світильники) - це елементи благоустрою населених пунктів, тому дані об'єкти потрібно включати до сектору "Послуги ОМС", сектор "Благоустрій"

---
> *Якщо багатоквартирний будинок на території військового містечка селищної ради як вносити адресу, оскільки війського містечка немає в переліку населених пунктів*

зазначте, що будівля поза межами населеного пункту

---
> *В місті Києві водозабезпечення питною водою населення здійснюється, зокрема, і за допомогою БЮВЕТНИХ КОМПЛЕКСІВ. Частину з них пошкоджено.  Для заповнення таблиці є три опції: насосна станція, водонапірна вежа та мережа водопостачання. Думаю доцільно додати бюветний комплекс. Якщо ні, то до якого виду водопостачання додавати такі споруди?*

Бювети додавайте в категорію "Мережа водопостачання"

---
> *Якщо на території нафтобази декілька будівель, то як заповняти пункт загальна площа будівлі?*

Якщо декілька будівель на території однієї нафтобази, то ви можете додавати їх як окремі об'єкти і параметри руйнувань для кожного вказувати свої, тільки в назві об'єкта будете писати, наприклад, адмінбудівля корпус 1, адмінбудівля корпус 2 і т.д.

---
> *До якого сектору та типу віднести державна нотаріальна контора?*

ЦОВВ

---
> *Як вносити будинок та гараж за одною адресою, якщо в будинку лише вибило вікна, а гараж повністю зруйновано. За одною адресою вносити два об'єкти??*

Так.  Це різні типи сектору житло.

---
> *До якого сектору та типу віднести такий об'єкт як цвинтар?*

Релігійні споруди.

---
> *Якщо у багатоповерховому будинку є аптека, як ділити цю будівлю? Як 2 об'єкта??*

Не виділяти окремо. Рахувати в складі будинку

---
> *Якщо інформація лише по пошкоджених мережах (тобто це не будівля), то заповнювати дані лише по довжині мереж? До речі, це довжина Загальна цих мереж чи лише пошкоджених?*

Для цього є відповідний сектор та тип. Довжина в залежності від типу - буде вказано в назві відповідного параметра

---
> *Який тип об'єкта вибирати (багатоквартирні житлові будинки чи будинки на одну сім'ю), якщо 1 житл.будинок у приватному секторі умовно поділено на 2 частини та у правовстановлюючих документах присвоєно адресу з зазначенням квартири 1 та 2?*

Це вже багатоквартирний будинок

---
> *Куди віднести залізничні тунелі*

Сектор - транспорт, тип - залізничні мости

---
> *Куди віднести державну нотаріальну контору*

Сектор - торгівля та послуги, тип - заклади побутового обслуговування

---
> *Куди віднести церкву, яка є і пам’яткою архітектури*

Сектор - культура та туризм, тип - Пам'ятки культурної спадщини - об’єкт першочергово до даного типу, оскільки по закону “про культурну спадщину” до них буде застосовано окрему оцінку руйнувань

---
> *До якого типу відносити МАФ*

Сектор - торгівля та послуги тип - заклади торгівлі

---
> *Якщо два особняки на одній ділянці*

Додавати як два об’єкти - сектор - житло, тип - Будинки на одну сім'ю

---
> *Куди віднести бюро судово-медичної експертизи?  Тоді що вибрати в розділі пошкоджень в категоріях? там є поліклініка; багатопрофільна лікаря; центр екстреної медичної допомоги та медицини катастроф. Якось нічого по змісту не підходить*

Заклади спеціалізованої та вторинної медичної допомоги
Зазвичай бюро судово-медичної експертизи входить у склад багатопрофільної лікарні. Якщо це не так - зазначайте саме це, оскільки ми не можемо передбачити абсолютно всі варіантів існування юридичних осіб у будь-якому напрямку


---
> *Куди віднести очисні споруди промислового підприємства?*

Сектор Водопостачання та водовідведення, тип водовідведення, категорія очисні споруди

---
> *Куди внести тару*

Сектор "Промисловість", будь-який сектор промислових об'єктів має параметр "Кількість зруйнованих/пошкоджених резервуарів (тари)" та "Об'єм зруйнованих/пошкоджених резервуарів (тари), куб.м"

<!-- classification ends -->

---

### Немає доступу до об'єкта

<!-- access starts -->
> *Не надають і все, таємна інформація - кримінальна справа по факту руйнувань порушена і як буде експертиза в рамках справи, то тоді й отримаєте дані, якщо вам їх нададуть правоохоронні органи. Або недопуск до власного помешкання особами - їх право, насильно не можна, законом такі дії не дозволено,,, тим більше що законом взагалі обов'язок обстеження лежить на ОМС, а не на ОВА. Та все ж по таких випадках деякі дані є, але не всі комірки з зірочками будуть заповнені. Може десь можна ввести додаткову ятку для таких випадків, щоб потім область не фонила, як невиконавша завдання?*

Якщо підприємство зацікавлено щоб руйнування потрапили в загальні розрахунки і могло на щось претендувати в майбутньому, то нехай заповнять вам параметри руйнувань, які ви попередньо їм передсте, обравши в системі сектор і тип їхнього об'єкта

---
> *Якщо власники (підприємство/домогосподарство) не надають доступ для огляду, і не надають будь яких відомостей - де про це зазначити і що тоді робити з заповненням даних в системі?*

Якщо підприємство зацікавлено щоб руйнування потрапили в загальні розрахунки і могло на щось претендувати в майбутньому, то нехай заповнять вам параметри руйнувань, які ви попередньо їм передсте, обравши в системі сектор і тип їхнього об'єкта

---
> *Немає змоги внести інформацію через те що об’єкт знаходиться під окупацією*

Звіряйте і заповняйте першочергово розділ "загальна" і додавайте нові об'єкти також із заповненням всіх полів в розділі загальна.

---
> *Що робити з об'єктами по яким зовсім відсутня інформація (відомо тільки кількість) Херсонська ОВА?*

Для того щоб додати новий об'єкт в систему потрібно заповнити набір параметрів в закладці "Загальна" з червоною зірочкою. Якщо даний, мінімально необхідний для додавання об'єкта, набір параметрів відсутній, то додати об'єкт неможливо.

---
> *Не допускають до огляду - таємна інформація, і все, є деякі дані, але багато з тих що помічені зірочкою залишаться незаповнені?*

Якщо підприємство зацікавлено щоб руйнування потрапили в загальні розрахунки і могло на щось претендувати в майбутньому, то нехай заповнять вам параметри руйнувань, які ви попередньо їм передсте, обравши в системі сектор і тип їхнього об'єкта

<!-- access ends -->

---

### Фотобанк

<!-- photos starts -->
> *А якщо в нас не було посилань, ті посилання, які я буду додавати зараз в систему також мігрують до хмарного середовища? Чи не спішити з посиланнями?*

Так мігрують.
Ви завантажуєте фото на Google-диск і посилання копіюєте в відповідне поле в Системі.
Найближчим часом буде реалізовано додавання фото одразу в Систему.

---
> *Як правильно добавляти фото об'єктів?*

Вказати посилання на папку об'єкту на гугл диску, в подальшому будете одразу додавати фото в картку об'єкта, оскільки зараз проходить процес міграції в єдине хмарне сховище всіх фото, які ви додавали раніше.

---
> *Якщо фото одне, то для нього також треба папку формувати?*

Так. Крім того потрібно декілька фото по одному об'єкту.

<!-- photos ends -->

---

### Параметри об'єкта

<!-- parameters starts -->
> *Пошкоджений об'єкт - станції перекачування (водоканал) DMG1600062, у розділі "пошкодження" в комірці "потужність" одиниці виміру зазначені як "Вт", тоді як для станцій перекачування потужність підприємством надана в тис.м.куб/на добу. Чи є можливість додати ці одиниці виміру для вибору при занесенні параметру потужності?*

Змінено на "Потужність, тис.м.куб за добу"

---
> *У Києві працює підприємство ПрАТ "КИЇВСПЕЦТРАНС". Форма власності - приватне акціонерне товариство. 51% акцій належить територіальній громаді міста Києва. Функціонал підприємства: збирання та вивіз сміття (мають свій автопарк спеціального транспорту), мають полігон по захороненню відходів. До якого сектору  віднести підприєство: сектор "послуги ОМС", тип- благоустрій?  Що є визначальним в даноиу випадку: сектор чи тип?  У підприємства пошкоджено частково: адмінбудівля, гаражі,  газова магітраль, профілакторій, побутовий корпус, та склади для зберігання майна різного характеру. Дякую.*

Усі будівлі підприємств, які надають послуги, пов'язані із благоустроєм населених пунктів, потрібно включати до сектору "Послуги ОМС", який має два типи "Благоустрій" та "Міський транспорт". Якщо основна спеціалізація підприємства пов'язана із благоустроєм території (поводження із побутовим сміттям - це послуга, що пов'язана із благоустроєм) - включаємо зруйновані будівлі підприємства в тип "Благоустрій"

---
> *В житловому будинку (не утеплений) тріщина зовнішньої стіни. Яким чином обрахувати загальну площу руйнувань?*

В загальну площу руйнуваньтреба рахувати площу всіє квартири, на фасаді якої є тріщина. При посиленні будівлі можуть бути тяжі, які пройдуть через квартиру і буде потрібен ремонт. Деталізацію пошкоджень, рекомендації та можливість експлуатації озвучить експерт по побстеженні.

---
> *Для внесення даних по пошкодженому залізничному тунелю обираю "Транспорт"-"Залізничні мости" (як було запропоновано). Тоді у вкладці "Пошкодження" потрібно обрати "Довжину порушеної ділянки мосту" і "Площу порушеної ділянки мосту": але залізничники кажуть, що неможливо зазначити ці дані (типу не вимірювані). Що робити? Можливо, іншу категорію зазначати?*

Залізничні тунелі, як і мости, також мають якусь певну довжину. Якщо площу порушеної ділянки розрахувати неможливо - знанчайте "нуль"

---
> *Для звірки правильності заповнення ТГ даних: яке з тверджень правильне: 1. Показник "Загальна площа пошкоджень" = сумі площ пошкоджень огороджуючих конструкцій 2. Показник "Загальна площа пошкоджень" < суми площ пошкоджень огороджуючих конструкцій*

Загальна площа руйнувань будівлі не корелюється з площами руйнувань огороджуючих кострукцій.
1. при повній руйнації
"Загальна площа руйнувань" = "Загальна площа будівлі"
2. при частковій руйнації та пошкоджених ТІЛЬКИ огороджуючих конструкціях
"Загальна площа руйнувань" = 0
3. при частковій руйнації та пошкодженнях в несучих конструкціях і огороджуючих конструкціях
"Загальна площа руйнувань" = сумарна ГОРИЗОНТАЛЬНА площа квартир і місць загального користування, що зазнали пошкоджень НЕ враховувати площі руйнувань огороджуючих конструкцій, оскільки ви їх вносите в окрем призначені для цього поля

---
> *Як обрахувати площу руйнування якщо в об'єктів пошкоджено зовнішню стіну (тріщина). Будинок не утеплений, не оздоблений.*

В загальну площу руйнуваньтреба рахувати площу всіє квартири, на фасаді якої є тріщина. При посиленні будівлі можуть бути тяжі, які пройдуть через квартиру і буде потрібен ремонт. Деталізацію пошкоджень, рекомендації та можливість експлуатації озвучить експерт по побстеженні.

---
> *Площа ділянки, що займає об‘єкт- це мається на увазі загальна площа земельної ділянки, чи площа ділянки під забудовою (площа основи будівлі)?*

Площа ділянки в межах огорожі (пятно забудови + благоустрій)

---
> *У частини об'єктів, що перенесені з гугл-таблиці присвоєно статус "Перевірити (отримано з Дії)", а не "Перевірити (попередня БД)" (хоча в них заповнений IDF, що відповідає гугл-таблиці). Так має бути, бо вони співпали з тими, що внесені до ДІї (тоді чи буде в подальшому у інших об'єктів змінюватися статус) чи це помилка?*

На такі об'єкти потрібно звертати увагу, оскільки по таких об'єктах є звернення громадян через портал "Дія"

---
> *Якщо в об’єкті пошкоджені лише вікна, то обираємо за таким алгоритмом Ступінь пошкодження - частково пошкоджено Ступінь руйнації - часткова; огороджуючі конструкції - вікна. Далі вносимо дані лише по вікнах?*

Так, уточнюю - часткова руйнація - огороджуючі - вікна - загальна площа вікон - пл. пошкодження вікон.

---
> *В деяких об’єктах відсутні поля з загальною інформацією про пошкодження, як це можна виправити?*

Всі необхідні поля відкриваються у разі вибору того чи іншого варіанту відповіді.

---
> *Якщо один і той самий об'єкт було пошкоджено в різні часові проміжки чи доцільно його кілька разів вказувати?*

Об'єкт вноситься один раз, актуальний ступінь руйнувань, який є станом на зараз по даному об'єкту вносите в систему.

---
> *Якщо у нас об'єкт у якого фасад це більша частина вітражних вікон, то фактично фасад складає меншу частину вікон і система мені рахує % пошкодження фасаду зі знаком "-". Чи залишати від'ємне число??*

Мінусове не залишати, є загальна площа фасаду, загальна площа вікон і відповідно рахує площу фасаду без вікон. Якщо фасад повністю скляний, то загальна площа фасаду = площі вікон. Краще поміряти кожний фасад або лицевий і боковий і помножити на 2

---
> *В руйнації можливо вибрати тільки несучі та огороджуючі конструкції, де можно вибрати вікна, дах, фасад та інші....?*

Вікна, дах, фасад відносяться до огороджуючих конструкцій - без розуміння цього неможливо заповняти дані по руйнації.

---
> *Площу обов'язково округляти до цілого?*

Достатньо з точністю до 1 м2

---
> *Питання, по нафтобазах. Якщо було влучення саме в резервуар, і вони знищені, де це зазначати??*

Сектор "Промисловість" - тип "Нафтобази" - параметри руйнувань "Кількість зруйнованих/пошкоджених резервуарів", "Об'єм зруйнованих/пошкоджених резервуарів, куб.м"

---
> *Відповідно до постанови КМУ 473 від 19.04.2022 обстеження пошкоджених об'єктів здійснюється шляхом комісійного обстеження, за результатами якого складається АКТ, який буде внесений до Реєстру пошкодженого та знищеного майна. В електронній системі більш деталізований перелік параметрів руйнувань. Тобто працівники органів місцевого самоврядування мають знову йти на пошкоджені об'єкти та робити заміри?*

Необхідно заповнити базові параметри руйнувань, такі як загальна площа руйнувань, площа зруйнованої покрівлі, фасаду, вікон, сам факт руйнування несучих конструкцій. 
Ми не вимагаємо чогось складного, якщо такого не було внесено в акт обстеження з першого разу, то які параметри руйнувань взагалі були заміряні.

---
> *Доброго дня? Що мається на увазі "Площа ділянки, що займає об'єкт, кв.м. "?? Це площа забудови (площа пятна під будівлею) або площа ділянки в межах огорожі (пятно забудови + благоустрій)?*

Площа ділянки в межах огорожі (пятно забудови + благоустрій)

---
> *Якщо в будівлі ушкоджена тільки двері (вхідна група), ми їх зазначаємо в фасад? Прописуємо в площу руйнувань? Чи їх буде виокремлено як вікна в окрему категорію ушкоджень огороджуючих конструкцій?*

Пошкодження вхідної групи враховуйте в:
пошкодження огороджуючих конструкцій - Фасад - площа руйнувань


---
> *Який тип власності вказувати, якщо орендована*

Нас цікавить хто балансоутримувач

---
> *Яку форму власності вказувати об’єкта, якщо там різні форми власності*

Ту якої найбільше

---
> *Якщо форма власності "недержавна" що вносити? Це стосується заводу  ми відносимо до промисловості, інші, а потім коли вибирати форму власності, то там є тільки приватна, диржавна, комунальна. А у нас об'єкт зареєстровано як недержавна форма власності*

Якщо це підприємство промисловості будь-якої форми власності - дивіться перелік галузей промисловості у відповідному секторі
Якщо форма власності не державна, і не зрозуміло, яка саме: приватна чи комунальна, у такому разі потрібно діяти методом виключення - якщо власник не орган місцевого самоврядування будь якого рівня, значить форма власності приватна.

---
> *Якщо форма власності акціонерне товариство ( фірма Ахметова) ставити приватна?*

Так, приватна

---
> *Кількість службових автомобілів/техніки, які були пошкоджені*

Зменіно на "Кількість автомобілів/спеціалізованої техніки, які були пошкоджені"

---
> *Щодо зазначення ЄДРПОУ. Наприклад є підприємство "Київспецтранс" у нього зруйновано частково чи пошкоджено: гаражі, склад ПММ, адмінбудівля. З роз'яснень на нараді потрібно зрозумів,що ці всі об'єкти потрібно вводити окремо. Це буде наприклад 4 записи в різних секторах. При введенні інформації у загальну таблицю чи в таблицю пошкодження, програма не вимагає вводити ЄДРПОУ. Немає навіть клітини для введення. Я це мав на увазі. Взагалі майже усі підприємства, установи і організації в Україні мають свій ЄДРПОУ чому ми не можем визначати власника, навіть знаючи його назву не зовсім точно, за ЄДРПОУ?*

Ми повторно переглянемо усі типи, і додамо цей параметр

<!-- parameters ends -->

---

### Відновлення об'єкта

<!-- restoration starts -->
> *Якщо об’єкт відновлено, то ця інформація як зазначається?*

Позначка про факт відновлення об'єкту буде проставлятися в наступному розділі про відновлення.

<!-- restoration ends -->

---

### Доступ до Системи

<!-- system starts -->
> *Кому  і в якому вигляді надсилати дані відповідальних від громад та підрозділів?*

Див. КЕРІВНИЦТВО із користування


---
> *А можливо надати доступ окрім громад ще і структурним підрозділам ОВА?*

так, якщо ваше керівництво визначить їх відповідальними.

<!-- system ends -->

---

### Геодані, адреса об'єкта

<!-- geolocation starts -->
> *Я здійснюю перевірку загальної інформації по об'єктах, де є позначка (червоний трикутник зі знаком оклику). В системі був зазначений автомобільний міст, з показниками "населений пункт" Покровське та "адреса" км 94+235 автомобільної дороги державного значення Н-32 Покровськ-Бахмут-Михайлiвка. При здійсненні перевірки мною були внесені ці ж показники, але система не дає здійснити збереження даних. В результаті в системі зараз по цьому об'єкту дані по населеному пункту й адресі відсутні. Чи можна додати функцію для коректного внесення адреси таких об'єктів, як мости? Бо коли обираєш функцію поза межами населеного пункту дані теж є некоректними.*

Якщо автомобільний міст знаходиться поза межами населеного пункту, в його назві зазначаємо кілометровий відрізок, де саме він знаходиться

---
> *В об'єкті DMG1200331 в переліку населених пунктів не можу вибрати село Лісна Дача. Хоча в новому АТУ таке село має бути в Сєвєродонецькій громаді*

Населений пункт Лісна Дача, відповідно до Кодифікатора адміністративно-територіальних одиниць та територій територіальних громад, затвердженого наказом Міністерства розвитку громад та територій України   від 26.11.2020 № 290 (в редакції наказу Міністерства розвитку громад та територій України від 25 липня 2022 року №131) має тип населеного пункту "селище" (категорія об'єкту Х)

---
> *При оновленні системи місто Сєвєродонецьк Луганської області мігрувало як селище. Чи можна це якось змінити, бо система не позначила адреси міста трикутничком і ми бачимо некоректність адреси тільки якщо заходимо в кожний об'єкт?*

Помилку виправлено

---
> *Назви вулиць по в системі відрізняються від затверджених назв. Різниця у буквах. Наприклад: у системі- вул. Мєндєлєєва, затверджена - вул. Менделєєва; у системі - вул. О. Тєплова, затверджена - вул.О.Теплова. При заповненні загальної інформації чи правильно спиратися на затверджені назви, не зважаючи на назви у системі?*

Назви вулиць були отримані із Державного реєстру обєктів нерухомого майна, якщо назва вулиці була змінена, в системі це також буде змінена при оновлені адресного реєстру

---
> *Що означає напис червоним кольором "адреса від користувача для порівняння: вулиця Третя 130. В нас так і внесено!!!*

даний червоний напис - це як була вказана адреса в старій базі та призначається для об'єктів, які мігрували з google-таблиць та в яких користувачами було прописано недійсні адреси, які не розпізнав алгоритм згідно до стандартизованої адресної програми і він буде зникати після обрання користувачем правильної адреси та натисканням "зберегти"
для всіх інших ми його приберемо найближчим часом

---
> *Доброго дня. При заповненні нового об'єкту "магістральний газопровід до ГРС Пологи " зазначаю населений пункт смт Залізничне (біля м. Гуляйполе, Пологівського району, Запорізької області). проте відсутні дані про вулицю. якщо ставлю за межами населеного пункту, то пише червоним "адреса від користувача для порівняння: - - undefined" та курсор на карті не там ставиться, а взагалі в іншій стороні від м. Пологи (приблизно на 50 км.). можливо щось не так роблю?*

Для всіх лінійних об'єктів вказується населений пункт, де вони розташовані, а якщо вони знаходяться за межами н.п. - обрати область-район-тергромаду на території якої вони розташовані, а в полі н.п. обрати "поза межами населеного пункту" та позначкою (пунсоном) на карті відзначити їхнє місцерозташування (можливість переміщення позначки на карті буде реалізовано найбличим часом)

---
> *Можливо змінювати геодані?*

Найближчим часом буде реалізовано можливість зміни розташування об'єкта на карті (пунсона)

---
> *Я так розумію, що координати об'єктів ми не вносимо?*

Координати визначаються автоматичн

---
> *Як вносити об'єкти  енергетики, такі як повітряні лінії енергоспоживання,  якщо в них немає  точної адреси, лише вказано район та місто.*

Для всіх лінійних об'єктів вказується населений пункт, де вони розташовані, а якщо вони знаходяться за межами н.п. - обрати область-район-тергромаду на території якої вони розташовані, а в полі н.п. обрати "поза межами населеного пункту" та позначкою (пунсоном) на карті відзначити їхнє місцерозташування

---
> *Але залізнична станція відноситься до лиманської філії донецької залізниці. Тому представник Укрзалізниці подава ці дані про руйнування до ода. Ми внесл*

Адресу об'єкту потрібно вносити ту, де він фізично розташований.

---
> *МАФи не мають адреси*

Вказувати адресу найближчої до нього будівлі

---
> *Як вказувати адресу у зруйнованому автомобільному мості, якщо фактично міст за межами населеного пункту і немає адреси?*

Для всіх лінійних об'єктів вказується населений пункт, де вони розташовані, а якщо вони знаходяться за межами н.п. - обрати область-район-тергромаду на території якої вони розташовані, а в полі н.п. обрати "поза межами населеного пункту" та позначкою (пунсоном) на карті відзначити їхнє місцерозташування

<!-- geolocation ends -->

---

## **Покращення системи (в процесі)**

Ця секція містить запити про додатковий функціонал сайту.

---

<!-- suggestions starts -->
> *У Волинській області, дякувати Богу та ЗСУ, мала кількість руйнувань. Все поки зрозуміло. Прохання тільки верифікація даних. Також прохання можливість бачити взагальном усі об'єкти, а не тільки переліки по районам та ОТГ. ДЯКУЮ.*

Найближчим часом буде реалізовано додаткові фільтри

---
> *В таблиці з переліком об'єктів не видно адресу об'єкту, якщо вона дуже довга. Пропозиція: зробити можливість перегляду повної адреси при наведенні на нього курсору, або можливість змінювати ширину стовбців*

Найближчим часом буде реалізовано

---
> *Чи є якась перевірка на дублювання адрес?*

Буде реалізовано, після переведення системи на кодовий адресний реєстр

---
> *А буде доступний пошук об'єкта за адресою?*

По idf, а в майбутньому, коли назви вулиць по нових об'єктах будуть стандартизовано підтягуватись з адресного реєстру.

---
> *Чи можна в системі відфільтрувати записи, що відносяться до одного населеному пункту?*

Найближчим часом буде реалізовано

---
> *Чому при додаванні нового об’єкту після збереження при заповненні всіх даних не з'являтися адреса коли дивитися у списку на перевірці?*

Найближчим часом буде виправлено

---
> *Є декілька незручностей при роботі в системі. Не можливо ввести дату пошкодження з клавіатури, а саме при введенні року все збивається і кожного разу треба вибирати вручну в календарі. Також при додаванні нового об'єкту в списку одразу не відображається адреса, треба натиснути на редагування, щоб вона з'явилась. Додаю відео, можливо так простіше буде зрозуміти в чому саме проблема.*

Найближчим часом буде реалізовано

---
> *Дуже незручно корегувати текст в комірках (назва об'єкту, вулиці) Коли додаєш об’єкт галочки при заповненні не з'являються. Потрібно зберегти і заново зайти редагувати... витрачаємо додаткові хвилини на повторне редагув*

Найближчим часом буде реалізовано

---
> *Вигрузка в екселі необхідна. В іншому випадку, для внутрішньої аналітики та моніторингу, областям доведеться вести паралельні таблички/реєстри*

Найближчим часом буде реалізовано

---
> *А в оновленні можна буде вивантажити дані для перевірки в екселі. бо так поооб'єктно відкривати то займає дуже багато часу*

Найближчим часом буде реалізовано

---
> *Чи можна змінити підложку карти на супутникові знімки?*

Найближчим часом буде реалізовано

---
> *А можна, щоб облгази та обленерго самі заповнювали інформацію?*

Найближчим часом буде реалізовано

---
> *Додати код ЄДРПО до типів*

Найближчим часом буде реалізовано

<!-- suggestions ends -->

---

## **Технічні помилки (активні)**

Ця секція містить звернення щодо помилок.

---

<!-- bugs starts -->

<!-- bugs ends -->
