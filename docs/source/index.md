# FAQ

Цей документ містить питання-відповіді, котрі стосуються системи обліку руйнувань.

Довідково: 
* переглянути керівництво з користування системою можна за [посиланням](https://docs.google.com/document/d/1hqHZ8R5iTV7zHfnh6B-JPdyyveOn_sPY/edit?usp=sharing&ouid=107928786623657603960&rtpof=true&sd=true);
* поставити запитання можна через [форму](https://forms.gle/Vd8zJrTydsTgpC6p9).

*Востаннє оновлено: <!-- date starts -->21.09.2022 09:39:03<!-- date ends -->*

---

## **Загальні питання і відповіді на них**

Ця секція містить загальні питання про фіксування пошкоджень. 

---

### До якого типу віднести об'єкт

<!-- classification starts -->
> *Доброго дня! Підскажіть будь ласка самочинно збудовані об'єкти  до реєстру  вносяться?*

Вносити

---
> *До якого сектору та типу віднести тротуари?*

Сектор - "транспорт", тип - "автомобільні дороги", категорія у закладці "Пошкодження" - "комунальна"

---
> *Підскажіть, будь ласка, до якого сектору та типу віднести КУ "Зоопарк"? Дякую!*

Сектор - "культура і туризм", тип - "рекреації"

---
> *Підкажіть до якого сектору та типу  віднести будівлю не діючого дитячого садочка ( не працює років 5).*

До дитячих садочків, Заклади дошкільної освіти


---
> *Об’єкт - школа, ще є складові частини об‘єкта ( гараж, сарай, теплиця, погріб, вбиральня і т.д.) які зазнали пошкоджень. Кожну складову частину об‘єкту потрібно додавати окремо?*

Різні окремостоячі споруди, які входять в структуру "материнського" об'єкта, вносять як окремі об'єкти, але в рамках того сектора та типу, до якого відноситься "материнський" (основний) об'єкт

---
> *Якщо багатоквартирний будинок на території військового містечка селищної ради як вносити адресу, оскільки війського містечка немає в переліку населених пунктів*

зазначте, що будівля поза межами населеного пункту

---
> *Доброго дня, м. Київ.  Маємо питання до якого типу віднести пошкоджені об’єкти? 1. Трамвайні колії; 2. Контактна мережа тролейбуса; 3. Пересувна тягова підстанція трамвайної мережі; 4. Світлофорний об’єкт; 5. Пункт габаритно-вагового контролю; 6. Мережі зовнішнього освітлення (опори, шафи управління, кабель, світильники). Якщо слідувати Вашим рекомендаціям, то їх необхідно віднести до Автомобільних доріг, як об’єктів дорожньої інфраструктури. Проте, ці об’єкти мають різні параметри, а поля «довжина» і «площа» порушеної ділянки – є обов’язковими для заповнення і не можуть повною мірою застосовуватися до всіх цих об’єктів.*

1. Трамвайні колії; 2. Контактна мережа тролейбуса; 3. Пересувна тягова підстанція трамвайної мережі; 4. Світлофорний об’єкт; 5. Пункт габаритно-вагового контролю - все це складові мережі міського транспорту. Відповідні об'єкти потрібно додавати до сектору "Послуги ОМС", сектор "Міський транспорт".                                6. Мережі зовнішнього освітлення (опори, шафи управління, кабель, світильники) - це елементи благоустрою населених пунктів, тому дані об'єкти потрібно включати до сектору "Послуги ОМС", сектор "Благоустрій"

---
> *У Києві працює підприємство ПрАТ "КИЇВСПЕЦТРАНС". Форма власності - приватне акціонерне товариство. 51% акцій належить територіальній громаді міста Києва. Функціонал підприємства: збирання та вивіз сміття (мають свій автопарк спеціального транспорту), мають полігон по захороненню відходів. До якого сектору  віднести підприєство: сектор "послуги ОМС", тип- благоустрій?  Що є визначальним в даноиу випадку: сектор чи тип?  У підприємства пошкоджено частково: адмінбудівля, гаражі,  газова магітраль, профілакторій, побутовий корпус, та склади для зберігання майна різного характеру. Дякую.*

Усі будівлі підприємств, які надають послуги, пов'язані із благоустроєм населених пунктів, потрібно включати до сектору "Послуги ОМС", який має два типи "Благоустрій" та "Міський транспорт". Якщо основна спеціалізація підприємства пов'язана із благоустроєм території (поводження із побутовим сміттям - це послуга, що пов'язана із благоустроєм) - включаємо зруйновані будівлі підприємства в тип "Благоустрій"

---
> *Додайте, будь ласка, до сектору Енергетика, тип об'єкта Електропостачання в пошкодженнях - Категорія - електричні опори. Дякую*

Електричні опори потрібно фіксувати у категорії "Лінія електропередач", в назві обєкту зазначаємо, що це електрична опора, якщо має місце пошкодження лише однієї одиниці

---
> *Як враховувати дитячі садочки, які входять до складу загальноосвітньої школи, та не є окремою юридичною особою? Наприклад: Тошківський ліцей № 22 (DMG1200657) має в своїй структурі дитячий садочок (DMG1201994). Як говорять наші колеги з Департаменту освіти, Міносвіти рахує їх як окремі об'єкти. І це мабуть справедливо. Однак облік площі ведеться усього освітнього закладу і ми не маємо площі садочка.*

Так, заклади що надають різні освітні послуги потрібно додавати у різні типи обєктів. Якщо площа дитячого садка, який знаходиться у школі невідома - її потрібно виміряти

---
> *Дачні будинки слід відносити в "інші не військові об'єкти"-"господарські споруди"? Чи "житло"-"господарські будівлі"?*

Дачні будинки, будівлі, що знаходяться на земельних ділянках для садівництва потрібно включати до сектору "Житло", тип "Господарські будівлі" 

---
> *Є підприємства, які мають основний вид діяльності - надання в оренду майна (68.20 Надання в оренду й експлуатацію власного чи орендованого нерухомого майна), і от власне це майно і постраждало (автомобілі згоріли, пошкоджені).  В Переліку типів зруйнованих об’єктів відсутнє таке майно. Попередньо віднесли підприємство до сектору "Промисловість", тип "Інші підприємства", але надання в оренду це не зовсім сектор "Промисловість" ,,я б його радше віднесла в сектор "Торгівля та послуги", але там немає відповідного типу*

Такий вид комерційних підприємств потрібно відносити до Сектору "Торгівля та послуги", тип "Заклади побутового обслуговування". В цьому секторі також наявне поле "Кількість службових автомобілі/спеціалізованої техніки, які були пошкоджені", де зазначеється інформація про кількість пошкоджених автомобілів

---
> *Якщо інформація лише по пошкоджених мережах (тобто це не будівля), то заповнювати дані лише по довжині мереж? До речі, це довжина Загальна цих мереж чи лише пошкоджених?*

Для цього є відповідний сектор та тип. Довжина в залежності від типу - буде вказано в назві відповідного параметра

---
> *Куди внести тару*

Сектор "Промисловість", будь-який сектор промислових об'єктів має параметр "Кількість зруйнованих/пошкоджених резервуарів (тари)" та "Об'єм зруйнованих/пошкоджених резервуарів (тари), куб.м"

---
> *Куди віднести бюро судово-медичної експертизи?  Тоді що вибрати в розділі пошкоджень в категоріях? там є поліклініка; багатопрофільна лікаря; центр екстреної медичної допомоги та медицини катастроф. Якось нічого по змісту не підходить*

Заклади спеціалізованої та вторинної медичної допомоги
Зазвичай бюро судово-медичної експертизи входить у склад багатопрофільної лікарні. Якщо це не так - зазначайте саме це, оскільки ми не можемо передбачити абсолютно всі варіантів існування юридичних осіб у будь-якому напрямку


---
> *Якщо два особняки на одній ділянці*

Додавати як два об’єкти - сектор - житло, тип - Будинки на одну сім'ю

---
> *До якого типу відносити МАФ*

Сектор - торгівля та послуги тип - заклади торгівлі

---
> *Куди віднести церкву, яка є і пам’яткою архітектури*

Сектор - культура та туризм, тип - Пам'ятки культурної спадщини - об’єкт першочергово до даного типу, оскільки по закону “про культурну спадщину” до них буде застосовано окрему оцінку руйнувань

---
> *Куди віднести державну нотаріальну контору*

Сектор - торгівля та послуги, тип - заклади побутового обслуговування

---
> *Куди віднести залізничні тунелі*

Сектор - транспорт, тип - залізничні мости

---
> *Який тип об'єкта вибирати (багатоквартирні житлові будинки чи будинки на одну сім'ю), якщо 1 житл.будинок у приватному секторі умовно поділено на 2 частини та у правовстановлюючих документах присвоєно адресу з зазначенням квартири 1 та 2?*

Це вже багатоквартирний будинок

---
> *Якщо у багатоповерховому будинку є аптека, як ділити цю будівлю? Як 2 об'єкта??*

Не виділяти окремо. Рахувати в складі будинку

---
> *До якого сектору та типу віднести такий об'єкт як цвинтар?*

Релігійні споруди.

---
> *Як вносити будинок та гараж за одною адресою, якщо в будинку лише вибило вікна, а гараж повністю зруйновано. За одною адресою вносити два об'єкти??*

Так.  Це різні типи сектору житло.

---
> *Якщо на території нафтобази декілька будівель, то як заповняти пункт загальна площа будівлі?*

Якщо декілька будівель на території однієї нафтобази, то ви можете додавати їх як окремі об'єкти і параметри руйнувань для кожного вказувати свої, тільки в назві об'єкта будете писати, наприклад, адмінбудівля корпус 1, адмінбудівля корпус 2 і т.д.

---
> *В місті Києві водозабезпечення питною водою населення здійснюється, зокрема, і за допомогою БЮВЕТНИХ КОМПЛЕКСІВ. Частину з них пошкоджено.  Для заповнення таблиці є три опції: насосна станція, водонапірна вежа та мережа водопостачання. Думаю доцільно додати бюветний комплекс. Якщо ні, то до якого виду водопостачання додавати такі споруди?*

Бювети додавайте в категорію "Мережа водопостачання"

---
> *Місто  Київ. Ритуальна служба спеціалізованого комунального підприємства "Спеціалізований комбінат ПІДПРИЄМСТВО КОМУНАЛЬНО-ПОБУТОВОГО ОБСЛУГОВУВАННЯ" має пошкодження гаражів. До якого  "сектору і типу" їх віднести? Якщо до ОМС то там в "типі" є лише "благоустрій і міський транспорт". Дякую*

Даний тип об'єктів необхідно включити до сектору "Послуги ОМС", тип "Благоустрій"

---
> *Одним з постачальників теплової енергії в м. Києві є КП "КИЇВТЕПЛОЕНЕРГО". Підприємство має котельні, індивідуальні теплові пункти, ТЕЦ. Відносимо до ЕНЕРГЕТИКИ, ТЕПЛОПОСТАЧАННЯ. В той же час до складу теплових комплексів (котелень та ТЕЦ) входить цілий ряд допоміжних будівель і споруд, як виробничих так і невиробничих. Наприклад ТЕЦ має склад рідких реагентів, насосну станцію, мазутонасосну станцію і т.д. Ці будівлі пошкоджені. Для занесення в програму є дві опції: котельня і тепломережа. Куди віднести? Якщо віднести до котельні, наприклад, то в таблицях є обов'язкові графи щодо потужності і т.д, які жодним чином не стосуються складу чи насосної станції. Якщо до мереж - ситуація аналогічна: протяжність, діамент труби та тиск в мережі. Як правильно відобразити такі об'єкти в програмі? А можливо не потрібно деталізувати об'єкти? ТЕЦ і все. Тоді є логіка в цьому. В іншому випадку потрібно відносити об'єкти за їх прямим призначенням. Склад він і є склад не залежно від того, що в ньому зберігається.  Дякую.*

Всі об'єкти, які задіяні в експлуатації теплових мереж та мають пошкоджені будівлі потрібно відносити до категорії "Котельня", і далі заповнювати параметри пошкоджених будівлень у розділі "Пошкодження" картки об'єкту

---
> *Я хочу оновити загальну інформацію по пошкодженнях садових повариств, при виборі типу населеного пункту "Садове повариство" зникають поля для написання номеру садової ділянки, як і куи його вказувати? і до якого "типу обєкта" відносити садові будинки? до господарських будівель чи до будинків на одну родину?*

Номер садової ділянки прописувати в полі "Назва об'єкту", якщо в будівлі зазначена жилова площа - її потрібно включати до типу "Будинки на одну сім'ю", якщо будівля, що знаходиться в садовому товаристві не має житлової площі - її потрібно вкючати до типу "Господарські будівлі", сектор "Житло"

---
> *Об’єкти  «садові будинки» (земельна ділянка - для індивідуального садівницвтва). Є паспорти техінвентаризації садових будинків в яких зазначено житлову площу, а є в яких не зазначено. Я так розумію ті що із житловою площею відносимо до житлових на одну сім‘ю. А ті що без житлової площі відносимо до господарських будівель?*

Якщо в будівлі зазначена жилова площа - її потрібно включати до типу "Будинки на одну сім'ю", якщо будівля, що знаходиться в садовому товаристві не має житлової площі - її потрібно вкючати до типу "Господарські будівлі", сектор "Житло"

<!-- classification ends -->

---

### Немає доступу до об'єкта

<!-- access starts -->
> *Не допускають до огляду - таємна інформація, і все, є деякі дані, але багато з тих що помічені зірочкою залишаться незаповнені?*

Якщо підприємство зацікавлено щоб руйнування потрапили в загальні розрахунки і могло на щось претендувати в майбутньому, то нехай заповнять вам параметри руйнувань, які ви попередньо їм передсте, обравши в системі сектор і тип їхнього об'єкта

---
> *Що робити з об'єктами по яким зовсім відсутня інформація (відомо тільки кількість) Херсонська ОВА?*

Для того щоб додати новий об'єкт в систему потрібно заповнити набір параметрів в закладці "Загальна" з червоною зірочкою. Якщо даний, мінімально необхідний для додавання об'єкта, набір параметрів відсутній, то додати об'єкт неможливо.

---
> *Немає змоги внести інформацію через те що об’єкт знаходиться під окупацією*

Звіряйте і заповняйте першочергово розділ "загальна" і додавайте нові об'єкти також із заповненням всіх полів в розділі загальна.

---
> *Якщо власники (підприємство/домогосподарство) не надають доступ для огляду, і не надають будь яких відомостей - де про це зазначити і що тоді робити з заповненням даних в системі?*

Якщо підприємство зацікавлено щоб руйнування потрапили в загальні розрахунки і могло на щось претендувати в майбутньому, то нехай заповнять вам параметри руйнувань, які ви попередньо їм передсте, обравши в системі сектор і тип їхнього об'єкта

---
> *Не надають і все, таємна інформація - кримінальна справа по факту руйнувань порушена і як буде експертиза в рамках справи, то тоді й отримаєте дані, якщо вам їх нададуть правоохоронні органи. Або недопуск до власного помешкання особами - їх право, насильно не можна, законом такі дії не дозволено,,, тим більше що законом взагалі обов'язок обстеження лежить на ОМС, а не на ОВА. Та все ж по таких випадках деякі дані є, але не всі комірки з зірочками будуть заповнені. Може десь можна ввести додаткову ятку для таких випадків, щоб потім область не фонила, як невиконавша завдання?*

Якщо підприємство зацікавлено щоб руйнування потрапили в загальні розрахунки і могло на щось претендувати в майбутньому, то нехай заповнять вам параметри руйнувань, які ви попередньо їм передсте, обравши в системі сектор і тип їхнього об'єкта

<!-- access ends -->

---

### Фотобанк

<!-- photos starts -->
> *Якщо фото одне, то для нього також треба папку формувати?*

Так. Крім того потрібно декілька фото по одному об'єкту.

---
> *Як правильно добавляти фото об'єктів?*

Вказати посилання на папку об'єкту на гугл диску, в подальшому будете одразу додавати фото в картку об'єкта, оскільки зараз проходить процес міграції в єдине хмарне сховище всіх фото, які ви додавали раніше.

---
> *А якщо в нас не було посилань, ті посилання, які я буду додавати зараз в систему також мігрують до хмарного середовища? Чи не спішити з посиланнями?*

Так мігрують.
Ви завантажуєте фото на Google-диск і посилання копіюєте в відповідне поле в Системі.
Найближчим часом буде реалізовано додавання фото одразу в Систему.

<!-- photos ends -->

---

### Параметри об'єкта

<!-- parameters starts -->
> *Пошкоджений обєкт - морозильна камера,  відсутня документація БТІ, та дозвільні документи, а також паспорт на обладнання.Морозильна камера влаштована з сендвіч панелей по металевому каркасі. Чи вносяться такі обєкти до реєстру? До об'єктів незавершеного будівництва відносяться об'єкти, на будівництво яких подано повідомлення на початок будівельних робіт? Чи можна включати і обєкти самовільно збудовані (Це чисельні запитання потерпілих)*

Такого типу об'єкти та самовільно збудовані об'єкти відносяться до типу "Господарські будівлі" якщо вони знаходяться в межах приватних садиб (дворів), а якщо поза межами, то це тип "Господарські споруди" в секторі "Інші (не військові) об'єкти"

---
> *Пошкоджено зовнішні двері, ворота. Даний тип пошкодження включати до розділу Фасад чи об'єднувати з вікнами?.*

Пошкодження вхідної групи враховуйте в:
пошкодження огороджуючих конструкцій - Фасад - площа руйнувань

---
> *16квартирний житловий будинок: 8 квартир 2кімнатних, 8 - 3кімтаних. Вибито вікна у 5 2кімнатних квартирах. При занесенні інформації щодо кількості квартир (1-, 2-, 3-, 4- і більше кімнатних) необхідно вказувати кількість повністю і частково зруйнованих квартир. Чи вірно буде вказувати, що з 8 2кімнатних квартир 5 є зруйнованими частково? Чи і повністю і частково зруйновані ставимо "0"? Дякую.*

на прикладі, описаної вами ситуації.
ТАК, вірно буде вказувати, що з 8 2-х кімнатних квартир з них 5 зруйновані частково.

---
> *У частини об'єктів, що перенесені з гугл-таблиці присвоєно статус "Перевірити (отримано з Дії)", а не "Перевірити (попередня БД)" (хоча в них заповнений IDF, що відповідає гугл-таблиці). Так має бути, бо вони співпали з тими, що внесені до ДІї (тоді чи буде в подальшому у інших об'єктів змінюватися статус) чи це помилка?*

На такі об'єкти потрібно звертати увагу, оскільки по таких об'єктах є звернення громадян через портал "Дія"

---
> *Площа ділянки, що займає об‘єкт- це мається на увазі загальна площа земельної ділянки, чи площа ділянки під забудовою (площа основи будівлі)?*

Площа ділянки в межах огорожі (пятно забудови + благоустрій)

---
> *Як обрахувати площу руйнування якщо в об'єктів пошкоджено зовнішню стіну (тріщина). Будинок не утеплений, не оздоблений.*

В загальну площу руйнуваньтреба рахувати площу кімнати (кабінету) квартири, на фасаді якої є тріщина. При посиленні будівлі можуть бути тяжі, які пройдуть через квартиру і буде потрібен ремонт. Деталізацію пошкоджень, рекомендації та можливість експлуатації озвучить експерт по побстеженні.

---
> *Для звірки правильності заповнення ТГ даних: яке з тверджень правильне: 1. Показник "Загальна площа пошкоджень" = сумі площ пошкоджень огороджуючих конструкцій 2. Показник "Загальна площа пошкоджень" < суми площ пошкоджень огороджуючих конструкцій*

Загальна площа руйнувань будівлі не корелюється з площами руйнувань огороджуючих кострукцій.
1. при повній руйнації
"Загальна площа руйнувань" = "Загальна площа будівлі"
2. при частковій руйнації та пошкоджених ТІЛЬКИ огороджуючих конструкціях
"Загальна площа руйнувань" = 0
3. при частковій руйнації та пошкодженнях в несучих конструкціях і огороджуючих конструкціях
"Загальна площа руйнувань" = сумарна ГОРИЗОНТАЛЬНА площа кімнат (кабінетів) квартир і місць загального користування, що зазнали пошкоджень НЕ враховувати площі руйнувань огороджуючих конструкцій, оскільки ви їх вносите в окрем призначені для цього поля

---
> *Для внесення даних по пошкодженому залізничному тунелю обираю "Транспорт"-"Залізничні мости" (як було запропоновано). Тоді у вкладці "Пошкодження" потрібно обрати "Довжину порушеної ділянки мосту" і "Площу порушеної ділянки мосту": але залізничники кажуть, що неможливо зазначити ці дані (типу не вимірювані). Що робити? Можливо, іншу категорію зазначати?*

Залізничні тунелі, як і мости, також мають якусь певну довжину. Якщо площу порушеної ділянки розрахувати неможливо - знанчайте "нуль"

---
> *В житловому будинку (не утеплений) тріщина зовнішньої стіни. Яким чином обрахувати загальну площу руйнувань?*

В загальну площу руйнувань треба рахувати площу кімнати (кабінету) квартири, на фасаді якої є тріщина. При посиленні будівлі можуть бути тяжі, які пройдуть через квартиру і буде потрібен ремонт. Деталізацію пошкоджень, рекомендації та можливість експлуатації озвучить експерт по побстеженні.

---
> *Пошкоджений об'єкт - станції перекачування (водоканал) DMG1600062, у розділі "пошкодження" в комірці "потужність" одиниці виміру зазначені як "Вт", тоді як для станцій перекачування потужність підприємством надана в тис.м.куб/на добу. Чи є можливість додати ці одиниці виміру для вибору при занесенні параметру потужності?*

Змінено на "Потужність, тис.м.куб за добу"

---
> *Питання, по нафтобазах. Якщо було влучення саме в резервуар, і вони знищені, де це зазначати??*

Сектор "Промисловість" - тип "Нафтобази" - параметри руйнувань "Кількість зруйнованих/пошкоджених резервуарів", "Об'єм зруйнованих/пошкоджених резервуарів, куб.м"

---
> *Площу обов'язково округляти до цілого?*

Достатньо з точністю до 1 м2

---
> *В руйнації можливо вибрати тільки несучі та огороджуючі конструкції, де можно вибрати вікна, дах, фасад та інші....?*

Вікна, дах, фасад відносяться до огороджуючих конструкцій - без розуміння цього неможливо заповняти дані по руйнації.

---
> *Якщо у нас об'єкт у якого фасад це більша частина вітражних вікон, то фактично фасад складає меншу частину вікон і система мені рахує % пошкодження фасаду зі знаком "-". Чи залишати від'ємне число??*

Мінусове не залишати, є загальна площа фасаду, загальна площа вікон і відповідно рахує площу фасаду без вікон. Якщо фасад повністю скляний, то загальна площа фасаду = площі вікон. Краще поміряти кожний фасад або лицевий і боковий і помножити на 2

---
> *Відповідно до постанови КМУ 473 від 19.04.2022 обстеження пошкоджених об'єктів здійснюється шляхом комісійного обстеження, за результатами якого складається АКТ, який буде внесений до Реєстру пошкодженого та знищеного майна. В електронній системі більш деталізований перелік параметрів руйнувань. Тобто працівники органів місцевого самоврядування мають знову йти на пошкоджені об'єкти та робити заміри?*

Необхідно заповнити базові параметри руйнувань, такі як загальна площа руйнувань, площа зруйнованої покрівлі, фасаду, вікон, сам факт руйнування несучих конструкцій. 
Ми не вимагаємо чогось складного, якщо такого не було внесено в акт обстеження з першого разу, то які параметри руйнувань взагалі були заміряні.

---
> *Якщо один і той самий об'єкт було пошкоджено в різні часові проміжки чи доцільно його кілька разів вказувати?*

Об'єкт вноситься один раз, актуальний ступінь руйнувань, який є станом на зараз по даному об'єкту вносите в систему.

---
> *Доброго дня? Що мається на увазі "Площа ділянки, що займає об'єкт, кв.м. "?? Це площа забудови (площа пятна під будівлею) або площа ділянки в межах огорожі (пятно забудови + благоустрій)?*

Площа ділянки в межах огорожі (пятно забудови + благоустрій)

---
> *Щодо зазначення ЄДРПОУ. Наприклад є підприємство "Київспецтранс" у нього зруйновано частково чи пошкоджено: гаражі, склад ПММ, адмінбудівля. З роз'яснень на нараді потрібно зрозумів,що ці всі об'єкти потрібно вводити окремо. Це буде наприклад 4 записи в різних секторах. При введенні інформації у загальну таблицю чи в таблицю пошкодження, програма не вимагає вводити ЄДРПОУ. Немає навіть клітини для введення. Я це мав на увазі. Взагалі майже усі підприємства, установи і організації в Україні мають свій ЄДРПОУ чому ми не можем визначати власника, навіть знаючи його назву не зовсім точно, за ЄДРПОУ?*

Ми повторно переглянемо усі типи, і додамо цей параметр

---
> *Кількість службових автомобілів/техніки, які були пошкоджені*

Зменіно на "Кількість автомобілів/спеціалізованої техніки, які були пошкоджені"

---
> *Якщо форма власності акціонерне товариство ( фірма Ахметова) ставити приватна?*

Так, приватна

---
> *Якщо форма власності "недержавна" що вносити? Це стосується заводу  ми відносимо до промисловості, інші, а потім коли вибирати форму власності, то там є тільки приватна, диржавна, комунальна. А у нас об'єкт зареєстровано як недержавна форма власності*

Якщо це підприємство промисловості будь-якої форми власності - дивіться перелік галузей промисловості у відповідному секторі
Якщо форма власності не державна, і не зрозуміло, яка саме: приватна чи комунальна, у такому разі потрібно діяти методом виключення - якщо власник не орган місцевого самоврядування будь якого рівня, значить форма власності приватна.

---
> *Яку форму власності вказувати об’єкта, якщо там різні форми власності*

Ту якої найбільше

---
> *Який тип власності вказувати, якщо орендована*

Нас цікавить хто балансоутримувач

---
> *Якщо в будівлі ушкоджена тільки двері (вхідна група), ми їх зазначаємо в фасад? Прописуємо в площу руйнувань? Чи їх буде виокремлено як вікна в окрему категорію ушкоджень огороджуючих конструкцій?*

Пошкодження вхідної групи враховуйте в:
пошкодження огороджуючих конструкцій - Фасад - площа руйнувань


---
> *В деяких об’єктах відсутні поля з загальною інформацією про пошкодження, як це можна виправити?*

Всі необхідні поля відкриваються у разі вибору того чи іншого варіанту відповіді.

---
> *Якщо в об’єкті пошкоджені лише вікна, то обираємо за таким алгоритмом Ступінь пошкодження - частково пошкоджено Ступінь руйнації - часткова; огороджуючі конструкції - вікна. Далі вносимо дані лише по вікнах?*

Так, уточнюю - часткова руйнація - огороджуючі - вікна - загальна площа вікон - пл. пошкодження вікон.

---
> *якщо зруйнований об'єкт повністю ставимо відповідно всю площу будівлі, і якщо тріщина в стіні, тоді теж всю площу будівлі.*

якщо зруйнований об'єкт повністю ставимо відповідно всю площу будівлі - ТАК

якщо тріщина в стіні, тоді теж всю площу будівлі - НІ

площу кімнати квартири на фасаді якої є тріщина, а якщо це адмін будівлі то враховуєте тільки горизонтальну площу приміщення (кабінету) на фасаді якого є тріщина
якщо це великі по площі приміщення, то горизонтальну площу ураження (глибину перемножину на ширину)

також під трищиною в стіні потрібно розуміти тріщину в зовнішній стіні, а не незначні пошкодження (тріщинки, "посічення") фасадного декоративного покриття

---
> *Прошу надати роз'яснення як вносити інформацію (і де її взагалі брать ту інформацію) про пошкоджені об'єкти самочинного будівництва (не об'єкти незавершеного будівництва, які зареєстровані як такі, і відповідно мають техніко-економічні показники).*

Обєкти незавершеного будівнитцтва потрібно вносити у сектор "Інші (не військові) обєкти, тип "Господарські споруди"
Дані про їх руйнування потрібно отримувати шляхом здійснення фізичних обстежень даних об'єктів. 

---
> *У власника домогосподарства не присвоєний кадастровий номер зем ділянки. В пакеті документів подано "червоний" державний акт. Питання: колонку з зазначенням кадастрового номеру просто пропускаємо?*

Так, в такому випадку пропускаєте

---
> *В розділі "Загальна інформація" необхідно внести загальну площу будівлі. Площа будівлі вноситься відповідно до правовстановлюючих документів (тобто за журналом внутрішніх обмірів) чи за журналам зовнішніх обмірів? Дякую!*

Площа будівлі вноситься за журналом внутрішніх обмірів (за паспортом БТІ)

---
> *Як занести дані щодо пошкодження внутрішної скляної перегородки, яка не є несучою стіною або вікнами? Це фактично перегородка, яка створює  open space в середині приміщення ЦНАП, та була зруйнована вибуховою хвилею.*

Додайте площу склянної перегородки до площі вікон

---
> *Добрий день. В яких можливих форматах потрібно завантажувати фото? Чи може це бути jpg? Чи це має бути один чітко визначений формат.*

jpg, jpeg, png, webp, одне фото до 10Мб, до 5 фото в об'єкт

---
> *Куди вносити зруйновані балконні двері?*

Балконні двері відносити до площі руйнувань ВІКОН

---
> *Якщо в багатоквартирному будинку пошкоджено окремі вікна, то в розділі "Квартири" - вказуємо к-сть квартир, потім розписуємо які це квартири (1, 2, 3, 4 - кімнатні). В розділі "зруйновані частково" ставити "0"?*

 Розділ "КВАРТИРИ" призначений для того щоб врахувати в суму збитків, завданих москальськими окупантами людське майно (хоча б приблизну вартість), яке знаходилось в квартирах.

Якщо зазнали руйнувань тільки огороджуючі конструкції та немає жодних руйнувань несучих конструкції, то с-ма при підрахунку не буде враховувати дані з розділу "КВАРТИРИ", оскільки при, наприклад, тільки вибитих вікнах значних втрат майна немає, а вартість вікон уже врахован в площі руйнувань вікон, яку ви зазначите у відповідному розділі

---
> *Куди вносити зруйновану вхідну групу?*

Площу руйнувань вхідної групи відносити до площі руйнувань фасаду

---
> *В режимі "Редагування об'єкта" - "Пошкодження" в графі "Кількість працівників, осіб" вказувати станом на яку дату?*

Якщо доступна інформація про кількість працівників підприємства до початку повномасштабної війни (24.02.22) - надаємо її, якщо такі дані вже отримати неможливо, надаємо інформацію про кількість працівників підприємства на момент заповнення даних

---
> *Якщо відсутні об'єкти які були в гугл таблиці їх потрібно додавати як нові?*

так або надіслати нам їх IDF і ми перевіримо

---
> *Як бути в такій ситуації, якщо зруйнований міст безхазяйний? У департамента відсутня інформація про його параметри, відремонтувати його теж ніхто не зможе, поки не буде власника (процедура триває більше року)*

У такому випадку, в графі "балансоутримувач" зазначається "відсутній"

---
> *Як внести в систему інформацію про пошкоджені літаки, двигуни до них  та  обладнння (станки, інструменти і т.п.)?*

При описі пошкоджених/зруйнованих аеропортів/аеродромін, інформація про пошкоджені літаки, іншу техніку зазначається у відповідному полі "Кількість автомобілів/спеціалізованої техніки, які були пошкоджені" розділ "Пошкодження" картки об'єкту

---
> *В Нафтобазі зруйновані резервуари, приміщення суттєво не постраждали. Достатньо для визначення збитків, вказати об'єми пошкоджених резервуарів. Тобто, в розділ "Загальна площа руйнувань" площі, які займають резервуари ми вже не дублюємо?*

ТАК, не дублюєте

---
> *в розділі несучі конструкції можливо вибрати лише "плити перекриття", але в більшості індивідуальних, садових, дачних будинках перекриття виконано з дерев'яних конструкцій, тому є необхідність в доопрацюванні даного розділу.*

За славнозвісних «радянських» часів було заборонено будувати двоповерхові дачі, тому більшість старих дач мало мансардний поверх, який фактично був перекриттям чердака. При капітальному будівництві другого поверху дуже рідко робиться дерев’яне перекриття із причин звукоізоляції та інших. Також дерев’яні конструкції перекриття/підлоги  не можно вважати несучими капітальними конструкціями, Тому у дачних будинках рахувати такі конструкції як пошкодження дерев’яних конструкцій покрівлі. Відповідно там є обсяг, який вказується в м3. У випадку прямого попадання велика вірогідність того, що будуть зруйновані/вигорять всі дерев’яні конструкції і вартість відновлення буде рахуватись загально на м2 руйнувань.

---
> *в підприємстві, яке відноситься до галузі машинобудування (630869cb688bb95459bc1015) з'явивилися додаткові комірки - кількість пошкоджених резервуарів та об'єм пошкоджених резервуарів. Ці дані попередньо мали бути лише в підприємствах, що відносяться до нафтобаз чи хімічної промисловості. виходить так, що по об'єкту, де ми вважали, що все заповнено, додаються нові показники, де апріорі буде "0", і це потягне нашу область вниз по показнику повноти заповнення системи. Можливо це відбувся збій в Системі при черговому оновленні?*

там з'явились дані поля з вказанням в дужках - тари
Кількість пошкоджених резервуарів (тари)
Об'єм пошкоджених резервуарів (тари), куб.м
Оскільки на минулій нараді колеги з інших обл. просили додати поле для можливості внесення тари, яка є на підприємстві, в подальшому додавання додаткових полів в параметри руйнувань не планується, а дане додавання здійснено в результаті загального обговорення на нараді, на якій ви також мали бути присутні.
в даному вашому конкретному прикладі прошу тоді там проставити нулі, якщо ніякої промислової тари на п-ві немає

---
> *Доброго дня, м. Київ. У ваших рекомендаціях щодо типу об’єкту було запропоновано відносити трамвайні колії; контактні мережі тролейбуса; пересувну тягову підстанцію трамвайної мережі; світлофорні об’єкти; пункт габаритно-вагового контролю - до сектору «Послуги ОМС», тип «Міський транспорт», а також мережі зовнішнього освітлення до сектору «Послуги ОМС», тип «Благоустрій». Однак обов'язковими полями для заповнення в даному секторі та типах є «загальна площа будівлі», «загальна площа руйнувань», «кількість поверхів». Вказані параметри не можуть бути застосовані до цих об'єктів, оскільки вони не є об’єктами нерухомості. Яким чином тоді зазначати пошкодження вказаних об'єктів в даному секторі?*

Якщо в об'єкта значення відсутнє у відповідному полі ставиться "-"

---
> *Якщо в житлових будівлях незначні пошкодження та їх ніхто не залишав, то в графу "Планують повертатися" зазначати 0?*

Зазначити всіх, хто проживав, щоб в разі майбутнього підрахунку було, що повертаються 100%

---
> *Є випадки, що в систему внесені об'єкти громадянами через "Дію", а також ті самі об'єкти внесені з гуглтаблиці, тобто задвоєння об'єктів. Що в такому випадку?*

Якщо об'єкт задубльований, потрібно один із дублів видалити, при цьому в пояснені при видалені об'єкту вказати причини видалення "дубль об'єкту"

---
> *Після внесення інформації по пошкоджених/зруйнованих об'єктах в повному обсязі, необхідно щоб автоматично змінювався статус об'єкта*

статус буде змінюватись не тільки піля вибору, що об'єкт повністю зруйновано, а і після заповнення інших обов'язкових до заповнення полів в розділі "Пошкодження"

<!-- parameters ends -->

---

### Відновлення об'єкта

<!-- restoration starts -->
> *Якщо об’єкт відновлено, то ця інформація як зазначається?*

Позначка про факт відновлення об'єкту буде проставлятися в наступному розділі про відновлення.

<!-- restoration ends -->

---

### Доступ до Системи

<!-- system starts -->
> *Кому  і в якому вигляді надсилати дані відповідальних від громад та підрозділів?*

Див. КЕРІВНИЦТВО із користування


---
> *А можливо надати доступ окрім громад ще і структурним підрозділам ОВА?*

так, якщо ваше керівництво визначить їх відповідальними.

---
> *Департамент базових галузей. У реєстрі наявні залізничні вокзали, які вносились депатаментом ще у гугл форму, до виходу постанов, які регламентують збір інформації про руйнування. Вокзали належать Укрзалізниці, детальну інформацію вони надавати не будуть, тобто повноцінно заповнити реєстр неможливо. Скоріш за все ця інформація десь у Києві. Чи можна видалити вокзали внесені департаментом?*

Видаляти нічого не потрібно. Найближчим часом, фахівцям Укрзалізниці буде надано окремий доступ і вони будуть уточняти дані самі

---
> *Ідентична ситуація щодо залізничних вокзалів та автомобільних доріг загального користування. На нашу думку необхідно включення відповідальних щодо заповнення інформації від Укрзалізниці та Служби автомобільних доріг області.*

Службам автомобільних доріг вже надано доступ, вони вносять інформацію. Найближчим часом, фахівцям Укрзалізниці буде надано окремий доступ і вони будуть уточняти дані самі

<!-- system ends -->

---

### Геодані, адреса об'єкта

<!-- geolocation starts -->
> *будь ласка, поясніть... за однією адресою, в різних приміщеннях однєї будівлі  знаходиться три заклади культури, які належать до різних типів об'єктів (будинок культури, бібліотека, музей - всі окремі юр.особи) питання скільки записів повинно бути в системі  одна (на об'єкт) чи три (по кількості закладів)? Дякую.*

Один об'єкт, оскільки у нас пообєктний підхід, відносимо до типу, який займає найбільшу площу. Конкретно в цьому випадку - це будинок культури

---
> *Якщо обирати тип населеного пункту "садове товариство" неможливододати вулицю та номер будинку. Як вказувати дані?*

У разі вибору садового товариства, вказувати вулицю та номер будинку не потрібно

---
> *Як бути з Садовими товариствами? Зараз можна обрати населений пункт, але не можна дописати, що це СТ. З таблиці перенесли дані у вигляді замість вулиці станція, але це не вірно. Чи можливо додати строку для вказування СТ?*

Якщо садове товариство було зареєстроване в адресному реєстрі Мінюсту, то інформація про нього також буде міститися в системі. Для того, щоб обрати конкретне СТ, у типі населеного пункту потрібно обрати "Садове товариство", а потім в наступному пункті обрати  назву садового товариства 

---
> *Доброго дня, на початку заповнення гугл таблиці були подалі громадами об'єкти без точної адреси і назви об'єкта. На сьогодні в системі ці об'єкти світяться червоним трикутником, проте додати точний адрес не має можливості, оскільки відсутній зв'язок з тергромадами. Що робити з подімними об'єктами? Чи видаляти їх взагалі з кабінету?*

Такі об'єкти ні у якому разі видаляти не можна. Потрібно дочекатися зв'язку із тергромадою, і вже потім оновити дані

---
> *Доброго дня. При заповненні нового об'єкту "магістральний газопровід до ГРС Пологи " зазначаю населений пункт смт Залізничне (біля м. Гуляйполе, Пологівського району, Запорізької області). проте відсутні дані про вулицю. якщо ставлю за межами населеного пункту, то пише червоним "адреса від користувача для порівняння: - - undefined" та курсор на карті не там ставиться, а взагалі в іншій стороні від м. Пологи (приблизно на 50 км.). можливо щось не так роблю?*

Для всіх лінійних об'єктів вказується населений пункт, де вони розташовані, а якщо вони знаходяться за межами н.п. - обрати область-район-тергромаду на території якої вони розташовані, а в полі н.п. обрати "поза межами населеного пункту" та позначкою (пунсоном) на карті відзначити їхнє місцерозташування (можливість переміщення позначки на карті буде реалізовано найбличим часом). Додатковий опис щодо даного об'єкта можна прописати в полі "Назва об'єкту"

---
> *Що означає напис червоним кольором "адреса від користувача для порівняння: вулиця Третя 130. В нас так і внесено!!!*

даний червоний напис - це як була вказана адреса в старій базі та призначається для об'єктів, які мігрували з google-таблиць та в яких користувачами було прописано недійсні адреси, які не розпізнав алгоритм згідно до стандартизованої адресної програми і він буде зникати після обрання користувачем правильної адреси та натисканням "зберегти"
для всіх інших ми його приберемо найближчим часом

---
> *Назви вулиць по в системі відрізняються від затверджених назв. Різниця у буквах. Наприклад: у системі- вул. Мєндєлєєва, затверджена - вул. Менделєєва; у системі - вул. О. Тєплова, затверджена - вул.О.Теплова. При заповненні загальної інформації чи правильно спиратися на затверджені назви, не зважаючи на назви у системі?*

Назви вулиць були отримані із Державного реєстру обєктів нерухомого майна, якщо назва вулиці була змінена, в системі це також буде змінена при оновлені адресного реєстру

---
> *При оновленні системи місто Сєвєродонецьк Луганської області мігрувало як селище. Чи можна це якось змінити, бо система не позначила адреси міста трикутничком і ми бачимо некоректність адреси тільки якщо заходимо в кожний об'єкт?*

Помилку виправлено

---
> *В об'єкті DMG1200331 в переліку населених пунктів не можу вибрати село Лісна Дача. Хоча в новому АТУ таке село має бути в Сєвєродонецькій громаді*

Населений пункт Лісна Дача, відповідно до Кодифікатора адміністративно-територіальних одиниць та територій територіальних громад, затвердженого наказом Міністерства розвитку громад та територій України   від 26.11.2020 № 290 (в редакції наказу Міністерства розвитку громад та територій України від 25 липня 2022 року №131) має тип населеного пункту "селище" (категорія об'єкту Х)

---
> *Я здійснюю перевірку загальної інформації по об'єктах, де є позначка (червоний трикутник зі знаком оклику). В системі був зазначений автомобільний міст, з показниками "населений пункт" Покровське та "адреса" км 94+235 автомобільної дороги державного значення Н-32 Покровськ-Бахмут-Михайлiвка. При здійсненні перевірки мною були внесені ці ж показники, але система не дає здійснити збереження даних. В результаті в системі зараз по цьому об'єкту дані по населеному пункту й адресі відсутні. Чи можна додати функцію для коректного внесення адреси таких об'єктів, як мости? Бо коли обираєш функцію поза межами населеного пункту дані теж є некоректними.*

Якщо автомобільний міст знаходиться поза межами населеного пункту, в його назві зазначаємо кілометровий відрізок, де саме він знаходиться

---
> *Але залізнична станція відноситься до лиманської філії донецької залізниці. Тому представник Укрзалізниці подава ці дані про руйнування до ода. Ми внесл*

Адресу об'єкту потрібно вносити ту, де він фізично розташований.

---
> *Як вносити об'єкти  енергетики, такі як повітряні лінії енергоспоживання,  якщо в них немає  точної адреси, лише вказано район та місто.*

Для всіх лінійних об'єктів вказується населений пункт, де вони розташовані, а якщо вони знаходяться за межами н.п. - обрати область-район-тергромаду на території якої вони розташовані, а в полі н.п. обрати "поза межами населеного пункту" та позначкою (пунсоном) на карті відзначити їхнє місцерозташування. Додатковий опис щодо даного об'єкта можна прописати в полі "Назва об'єкту"

---
> *Я так розумію, що координати об'єктів ми не вносимо?*

Координати визначаються автоматичн

---
> *Можливо змінювати геодані?*

Найближчим часом буде реалізовано можливість зміни розташування об'єкта на карті (пунсона)

---
> *Як вказувати адресу у зруйнованому автомобільному мості, якщо фактично міст за межами населеного пункту і немає адреси?*

Для всіх лінійних об'єктів вказується населений пункт, де вони розташовані, а якщо вони знаходяться за межами н.п. - обрати область-район-тергромаду на території якої вони розташовані, а в полі н.п. обрати "поза межами населеного пункту" та позначкою (пунсоном) на карті відзначити їхнє місцерозташування. Додатковий опис щодо даного об'єкта можна прописати в полі "Назва об'єкту"

---
> *МАФи не мають адреси*

Вказувати адресу найближчої до нього будівлі

---
> *У новому реєстрі відсутня інформація щодо багатьох адрес.*

Система використовує адресний реєстр Державного підприємства "Національні інформаційні системи" Міністерства юстиції України.
Уточніть які саме адреси відсутні.

---
> *будь ласка, поясніть,  що означають позначки червоний трикутник зі знаком оклику та чорне коло зі знаком оклику  ??? в інструкції цього немає...*

трикутник - якийсь елемент адреси не розпізнаний системою при міграції з старої бази, оскільки міг бути ведений неправильно - потрібно зайти в об'єкт та обрати правильну адресу (н.п., вулицю і т.д.), в допомогу є червоний напис як було вказано адресу в сатрій базі, після цього натиснути "зберегти"
коло - якийсь елемент адреси розпізнаний системою при міграції з старої бази з певним відсотком співпадіння, оскільки міг бути ведений неправильно - потрібно зайти в об'єкт, перевірити правильність розпізнання системою та, за потреби, обрати правильну адресу (н.п., вулицю і т.д.), в допомогу є червоний напис як було вказано адресу в сатрій базі, після цього натиснути "зберегти", якщо все розпізнало правильно, то тільки натиснути "зберегти"

---
> *Я намагався виправити інформацію у назві об'єкту - Автомобільний міст. Міст називається - міст на км 20+451 автомобільної дороги загального користування місцевого значення О0545 Маріуполь - Урзуф. Міст розташований в межах населеного см  Ялта, але він не має адреси ані вулиці, ані номера будинку, оскільки він розташований на автомобільній дорозі загального користування місцевого значення. В результаті, оскільки відсутня можливість прибрати вулицю і дім зміни не зберігаються.*

В такому випадку, необхідно вибрати введення вулиці "внести вручну" і в полі назви вулиці написати "без вулиці", номер будинку зазначити символом "-" (тире)

---
> *Не можу вибрати в об'єкті DMG1205856 потрібне садівниче товариство. Має бути "Монтажник". У запропонованому списку його немає. На ресурсі https://www.openstreetmap.org/#map=17/48.97934/38.48432 можна переконатися, що це товариство існує з координатами 48.97967,38.48304*

Система використовує адресний реєстр Державного підприємства "Національні інформаційні системи" Міністерства юстиції України. Якщо садове товариство відсутнє в реєстрі, воно також буде відсутнє в системі, і у такому разі назву садового товариство потрібні зазначати вручну у назві вулиці.

---
> *Питання стосується переліку вулиць, які пропонує Система (Луганська область). Наприклад, в об'єктах DMG1202163 і DMG1201019 в смт Метьолкіне у запропонованому списку немає вулиць Каштанова і Воїнів інтернаціоналістів. Насправді такі вулиці існують в цьому селищі і це, зокрема, видно й на сайті Укрпошти у сервісі по визначенню поштового індексу. Як показала моя особиста практика, назви вулиць найбільш повно і правильно представлені саме в цьому сервісі. І, доречі, платформа Є-Допомога, при заповненні даних щодо індексу також дає посилання на сайт Укрпошти. Тому моя пропозиція полягає у використанні (можливо частково) в Системі бази даних Укрпошти*

Система використовує адресний реєстр Державного підприємства "Національні інформаційні системи" Міністерства юстиції України. Якщо вулиця відсутня в цьому реєстрі, вона також буде відсутні і в Системі, і в такому випадку назву вулиці потрібно зазначати вручну

---
> *Стосовно мостів на дорогах загального користування місцевого значення, що розташовані в межах населених пунктів - адреси з вулицею, номером будинку вони не мають. Система вимагає тип вулиці і номер будинку, без цього неможливо змінити назву мосту, вносити інші зміни до загального розділу.*

є перемикач, який так і називається - "поза межами населеного пункту"

---
> *Необхідно відредагувати сектор та тип об'єкту, але зберегти зміни не вдається. Дослідним шляхом з'ясувала, що це швидше за все тому, що не введений номер будівлі. Але у насосної станції його і немає. Чому система не дає можливості зберегти зміни? (відео додаю)*

Якщо в об'єкта значення відсутнє у відповідному полі ставиться "-"

---
> *Для повітряних та кабельних ліній електропередач як можна зазначити адресу? Там можна вказати тільки вулицю на якій вони розміщені. Деякі з них знаходяться за межами населених пунктів*

Для всіх лінійних об'єктів вказується населений пункт, де вони розташовані, якщо відома вулиця, то вказати, а в графі будинок поставити "-" (рисочку). А якщо вони знаходяться за межами н.п. - обрати область-район-тергромаду на території якої вони розташовані, а в полі н.п. обрати "поза межами населеного пункту" та позначкою (пунсоном) на карті відзначити їхнє місцерозташування. Додатковий опис щодо даного об'єкта можна прописати в полі "Назва об'єкту"

---
> *По Полтавській області координати карти гугл по об’єктах розташованих на вул. Полтавський шлях вибиває Харків, замість м.Карлівка Карлівської ТГ Полтавського району. Чи можна це виправити? об'єкти з ID: DMG1600020; DMG1600024; DMG1600027; DMG1600027; DMG1600028; DMG1600029; DMG1600030; DMG1600034; DMG1600036; DMG1600038; DMG1600042;  а також нові об’єкти за номерами:  6304705f536e7027c5af2940; 63047213536e7027c5af2b6d; 63047214536e7027c5af2b79;  630615269fc6cf3b360a7f1d; 630617819fc6cf3b360a80d6; 63061fa09fc6cf3b360a8412; 630a024bd0c3005f0e8594d5 Тобто всі споруди з адресою "вулиця Полтавський шлях" на вкладеній карті показують місце розташування м.Харків, вул.Полтавський шлях. По тим координатам, що надавались нами всі будівлі - в м.Карлівка.*

перевірено

<!-- geolocation ends -->

---

### Оцінка руйнувань

<!-- damage_assessment starts -->
> *Враховуючи те, що, як зазначалось у групі в Сигналі, різні об'єкти одного цілісного підприємства ми відносимо до одного типу промислових підприємств, не зрозуміло як внести в розділ "Пошкодження" інформацію про зруйнований електротрансформатор вугільної шахти. Там передбачені тільки будівлі, автомобілі/техніка і резервуари*

поле "Кількість пошкоджених автомобілів/техніки"
примітка "інфо" - зазначається марка автомобіля літака, двигуна, верстата та їх кількість

---
> *Доброго дня! Підкажіть , якщо немає ніяких руйнувань та пошкоджень в області що стосується автомобільних доріг та мостів то чи потрібно звітувати , і якщо потрібно то куда? Дякую*

В дану Систему вносите тільки об'єкти, що зазнали пошкоджень в наслідок збройної агресії рф

---
> *Підкажіть будь ласка, на зум-нараді було озвучено, що в розділі "Оцінення" сума повинна плюс-мінус відповідати зазначеній у пкд. В мене питання: якщо в пкд будуть входити кілька позицій з переліку (наприклад, трансформаторна підстанція, розподільче обладнання тощо) - яким чином будуть/не будуть співставлятись вартості?*

На етапі попередньої оцінки, обраховується лише вартість будівлі із внутрішнім оздобленням та меблями. Якщо в ПКД буде додано додаткове обладнання,  то звісно вартість об'єкта згідно ПКД буде вищою

---
> *Об’єкт з сектору «Послуги ОМС (муніципальні)», тип – «Міський транспорт». Як буде відбуватися оцінка повністю знищеного об’єкта (наприклад світлофорного), якщо у розділі «Пошкодження» загальні параметри не підходять для цього об’єкта, а у випадку позначення ступені руйнації «Повна» - відсутнє вікно довільного опису нанесених збитків?*

Оцінка об'єктів, які відмінні від будівель та споруд буде виконуватися індивідуально. Вартість таких об'єктів потрібно буде фіксувати у розділі картки об'єкту "Відновлення"

<!-- damage_assessment ends -->

---

## **Покращення системи (в процесі)**

Ця секція містить запити про додатковий функціонал сайту.

---

<!-- suggestions starts -->
> *Прохання додати кнопку пошуку за ідентифікатором на стартову сторінку, щоб не потрібно було заходити для пошуку в окрему громаду. Це не зручно, коли багато об'єктів в системі.*

Найближчим часом буде реалізовано

---
> *Прохання зробити можливим вивантажування картки окремого об'єкту. Дякую.*

Найближчим часом буде реалізовано

---
> *В таблиці з переліком об'єктів не видно адресу об'єкту, якщо вона дуже довга. Пропозиція: зробити можливість перегляду повної адреси при наведенні на нього курсору, або можливість змінювати ширину стовбців*

Найближчим часом буде реалізовано

---
> *А можна, щоб облгази та обленерго самі заповнювали інформацію?*

Найближчим часом буде реалізовано

---
> *А в оновленні можна буде вивантажити дані для перевірки в екселі. бо так поооб'єктно відкривати то займає дуже багато часу*

Найближчим часом буде реалізовано

---
> *Вигрузка в екселі необхідна. В іншому випадку, для внутрішньої аналітики та моніторингу, областям доведеться вести паралельні таблички/реєстри*

Найближчим часом буде реалізовано

---
> *Чи є якась перевірка на дублювання адрес?*

Буде реалізовано, після переведення системи на кодовий адресний реєстр

<!-- suggestions ends -->

---

## **Технічні помилки (активні)**

Ця секція містить звернення щодо помилок.

---

<!-- bugs starts -->

<!-- bugs ends -->
